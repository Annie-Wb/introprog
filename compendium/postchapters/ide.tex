%!TEX encoding = UTF-8 Unicode
%!TEX root = ../compendium2.tex

\chapter{Integrerad utvecklingsmiljö}\label{appendix:ide}

\section{Vad är en integrerad utvecklingsmiljö?}

En integrerad utvecklingsmiljö \Eng{integrated development environment, IDE} samlar ett flertal verktyg för att skapa, köra och testa program, inklusive en avancerad \textbf{editor} och speciella felsökningsverktyg. % (se appendix \ref{appendix:compile})
 Det finns flera utvecklingsmiljöer att välja mellan, som kan användas för både Scala och Java.

En IDE ger stöd för \textbf{kodkomplettering} \Eng{code completion} där tillgängliga metoder visas i en lista och resten av ett namn kan fyllas i automatiskt efter att du skrivit de första bokstäverna i namnet. En IDE kan hjälpa dig med formatering och även skapa skelettkod utifrån \textbf{kodmallar} \Eng{code templates}. Med \textbf{felindikering} \Eng{error highlighting} får du understrykning av vissa fel direkt i koden och ibland kan du även få hjälp med förslag på åtgärder för att rätta till enkla fel. Funktioner för \textbf{avlusning} \Eng{debugging} hjälper dig att felsöka medan du kör din kod. Med funktioner för \textbf{omstrukturering} \Eng{refactoring} av kod får du hjälp av editorn i samarbete med kompilatorn att göra omfattande strukturförändringar i många kodfiler samtidigt, t.ex. namnbyten med hänsyn taget till språkets synlighetsregler.

Alla dessa avancerade funktioner kan öka produktiviteten avsevärt, men samtidigt tar de tid att lära sig och en IDE kan kräva mycket datorkraft och viss väntetid jämfört med en vanlig, fristående editor. I början kan all funktionalitet upplevas som överväldigande och det kan vara svårt att hitta i alla menyer och inställningar. Det är därför många som föredrar en fristående, snabbstartad kodeditor före en fullfjädrad, tungrodd IDE, speciellt om det rör ett mindre program. Å andra sidan kan en IDE med kodkomplettering vara till stor hjälp när man ska lära sig ett nytt api och experimentera med en okänd kodmassa. Med tiden har hanliga editorer, så som VS Code, fått allt fler  funktioner som tidigiare bara fanns i en fullfjädrad IDE\footnote{Se t.ex. LSP: \url{https://en.wikipedia.org/wiki/Language_Server_Protocol}}, och den praktiska skillnaden allt mindre mellan en ''vanlig'' editor och en IDE blir allt mindre.

I kursen använder vi flera utvecklingsmiljöer. På första labben använder vi Kojo (se appendix \ref{appendix:kojo}) som är en IDE speciellt anpassad på nybörjare. Sedan använder vi en editor t.ex. VS Code, gärna i kombination med byggverktyget \code{sbt}. Du kan under andra halvan av kursen välja att gå över från VS Code till att använda en (annan) IDE, men det går utmärkt att fortsätta med VS Code som numera har en bra debugger för Scala genom tillägget Metals. Om du vill använda en IDE i stället för VS Code så rekommenderas IntelliJ IDEA med Scala-plugin. 
Om du redan lärt dig Eclipse på djupet och verkligen vill fortsätta med denna IDE, välj då ScalaIDE -- dock har denna IDE inte hängt med i den tekniska utvecklingen och ligger kvar på Scala 2.12. 

\input{postchapters/ide-vscode.tex}

\input{postchapters/ide-intellij-idea.tex}

